[原创文学]井头胡记


胡类明
庚寅季秋，遵伯父嘱，与修族谱。感先人遗德，光耀门楣，然未见东跃堰边井头胡人文地理之片录，实为至憾，遂征求伯父、家父之见意，谨作文以记之。
相传古有灵龙，修炼于大别山中，常游云梦泽水。一年夏秋汛涨，云梦泽淼漫若海，千里汪洋。龙子顽烈，顺流而下，迷途于山谷，遇群虎奇袭，适逢善射者使百步穿杨之弓驱虎相救。龙父赶至，远见山巅之上，参天一树凤鸣高枝，旁近人围三层，群中小童奉药，神医为龙子疗伤。龙父至为感诚，遂卧地三日成河堰，引泽荒之水，流经三乡四十八湾，西注

澴

河，乃至水随人意，稼禾重生。龙子既愈，乘红日冉冉之时别却，泪作甘霖，跃然升天。
时有高僧云游至此，识得紫气东来、龙云化雨、驿马金鞍之天象，乃取亿年之黑石，筑寺于山巅，福祈苍生。又有阴阳先生察形观地，曰山寺西隅乃地脉汇流之所、龙眼开目之地，时人笃信其灵，掘成双井而得醴泉。始斯时，井堰长流，山清水秀，风调雨顺，物阜民丰，一派祥和之景。后之人以此为念，慎终追远，饮水思源，谓名马鞍山西之跃龙寺，沿称东跃堰边之井头胡湾，今开黑石砦东山之天紫湖也。
传说无从考据，然善美之心昭然。今之跃龙山西隅井头胡人，乃满公之后裔，雄信公之支系，盖自大明年间，从鄂东黄麻分徙而来。雄信公一世拓荒此地，续开新基，实历二十三代有余，凡五百年久矣。
族人所述，井头湾东，山寺之南，曾有胡氏宗祠，祠庭萋桂，径直一尺又五，高两丈有余，喻富贵繁荣、香誉天下之真意，显世泽绵远、家声宏大之尊气。湾西北角有塘边小庙，颇似宗祠之微制。湾东南八角楼一座，为某朝宰辅大人临水而建，乃鲤跳龙门之宝地也。
予观井头胡山川地貌，北望大别山之苍形，西接澴河水之灵秀，南怀董永故里之槐荫，东纳天紫湖之祥瑞，得铁路国道之便利，亲山怀水抱之温婉，传跃龙古寺之雄奇。
堰水之上，南桥斗拱而西桥平通；跃龙山麓，林壑繁荫而梯田层叠。阡陌井然如星罗棋布，潭塘静卧如绿野明珠，清流迂缓如巾绫曼舞，稻菽千重如浪卷青丝。有耕田呵斥、小贩吆喝、鸡鸣犬吠之声闻，有书声朗朗、牧童放歌、百鸟争鸣之交响，有炊烟袅袅、雁鹤游天、晨曦晚霞之烂漫。山也、寺也、楼也，掩映相依；水也、道也、桥也，纵横交通；人也、物也、景也，相映成趣。
更有神者，在鸟瞰之时：南水北转，北水西折，双流汇潭状若二龙戏珠，旁有虎跃龙山、凤栖苍梧；南塘如耳，西塘如目，曲水龙堰勾勒神人尊相，似极目苍天、思接千载。盖虎踞龙盘之地，必有圣帝之杰作，如此天人共象，许是雄信公之化身也。雄信公之孙裔，得此山水之灵秀，岂无眼观六路之敏、耳听八方之聪、雄浑天下之大气、信义四海之雅量耶？
嗟夫！自然人文之妙合，真乃人杰地灵、物华天宝，亦昭示井头胡人才辈出之必然也。正所谓：人事有代谢，往来成古今。吾之井头胡人，居丘壑之乡野，亦鸿鹄之齐天，五百年耕读传家，八百里学风文明，毗睦和邻之风，尊贤孝义之尚，勤俭实朴似亲亲大地，崇文誉德如日月光华。纵是井楼未存，祠寺不再，憾惜之余亦幸喜至哉，皆因族风长存、精神无失也。幸之为青山依旧在、海晏亦河清，喜之为淮阳世泽远、安定家声扬矣！
时光悠悠，予自信然，亦常想童年之野趣，忧戚未来之迷茫，竟千百度思系跃龙、梦回井头，此何故哉？未明父母之教诲，未报宗祖之惠恩，未了乡土之人情，未解民生之多艰，心不安矣！饮其流者、落其实者，岂不恩感此水木情耶？庙堂之高、江湖之远，焉不念怀其桑梓地耶？耕者其田，民者其居，何不为黎民之安乐耶？
故曰：斯水，斯木，斯人，斯物，远在异乡之思念，深在吾心灵之圣地也。


岁在庚寅季秋作于江城


